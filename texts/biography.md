# Максим Тадейович Рильський народився 19 березня 1895 року в Києві.

Його батько, Тадей Рильський, - етнограф, гром. діяч, публіцист. Син багатоuj
польського пана Розеслава Рильського і княжни Трубецької.

Мати, Меланія Федорівна, була простою селянкою, народилася в селі Романівки, що
на Житомирщині (саме туди після смерті батька 1902 переїздить їхня родина).

# Дитинство 

Спочатку майбутній письменник навчався вдома, потім у приватній школі у Києві. 

У дитинстві він знайомиться із М. Лисенко, етнографом, дослідником і збирачем
українських народних дум та пісень Д. Ревуцьким, актором і режисером П.
Саксаганським, етнографом та фольклористом О. Русовим, які сильно на нього
вплинули.

Саме у родинах  М. Лисенка та О. Русова він деякий час виховувався.

# Юнацтво
 
Писати почав рано, його перша збірка «На білих островах» вийшла 1910 року.

У 1915–1918 роках Максим Тадейович навчався на медичному факультеті Київського
університету Св. Володимира, потім на історико-філологічному факультеті
Народного університету в Києві, проте, через неспокій у країні, він так і не
закінчив жоден із них

# Зрілість
 
З 1919 до 1929 Максим Рильський вчителював, зокрема у Романіці (а також у
Київській залізничній школі, на робітфаці Київського університету та в
Українському інституті лінгвістичної освіти).

Максим Тадейович належав до мистецького угруповання "неокласиків", переслідуваного
офіційною критикою за декадентство, відірваність від сучасних потреб
соціалістичного життя. Протягом десятиріччя вийшло десять книжок поезій та
декілька книжок поетичних перекладів, зокрема 1927 року — переклад поеми Адама
Міцкевича "Пан Тадеуш".

У 1931 Максим Рильський був заарештований НКВC, у Лук’янівській тюрмі він
просидів майже рік. 

Після цього, з 1931 року, його творчість зазнає змін, він, не в змозі виступити проти
режиму, змушений поставити свою поезію на службу йому. Творчість ділиться
на два види — офіційний та ліричний, в останньому йому вдавалося створити
незалежні від політики, суто мистецькі твори, які пережили його.

Ще у 1923 році Максим Рильський, відповідаючи на звинувачення критики в декадентстві, відірваності від сучасності, писав: "Я можу одгукуватися ліричним віршем тільки на минуле, тільки на те, що осталося у душі і може мати прозору форму, питому моїй манері. Інакше писати не можу".

Рильський був прихильником символістичної естетики, яка захоплювала його у творах Бодлера, Рембо, Верлена, Блока та Анненського. Саме від символізму, а також від української народної пісні пішла музикальність його поезії.

Максим Рильський мав неперевершено імпровізував й чудово грав на роялі, навчившись цього у українського композитора Миколи Лисенка. Мабуть, саме цим пояснюється особлива ніжність, чистота, мелодійність лірики Рильського. Найперше, що вражає в його віршах, — це багатство мотивів.


1943 року його обрано академіком. 

У 1944–1964 роках Максим Рильський був директором Інституту мистецтвознавства, фольклору та етнографії АН України. 

1960 року йому було присуджено Ленінську премію. 

У 1943, 1950 — Державну премію СРСР.

# Смерть

Помер Максим Тадейович Рильський 24 липня 1964 року. Поховано його у Києві, на Байковому кладовищі.

